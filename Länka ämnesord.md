## 1 Länka ämnesord

Hjälptexten beskriver hur man länkar ämnesord till verksbeskrivningen i Instans av Verk. Det går endast att länka till redan auktoriserade ämnesord. I Libris finns auktoritetsposter för ämnesord tillhörande systemen Svenska ämnesord och Barnämnesord. Auktoritetsposter finns för olika typer av ämnesord, t.ex. allmänna ämnesord (enkla och sammansatta), kronologiska ämnesord och vissa geografiska ämnesord (enkla och sammansatta). 
För att ange ämnesord från andra system eller ej auktoriserade ämnesord, se avsnittet #Ämnesord som lokal entitet.

### 1a Länka till ett enkelt ämnesord 
Utgår katalogiseringen från en mall finns egenskapen Ämne redan tillagd under Instans av Verk. Utgår katalogiseringen från en beskrivning där Ämne saknas läggs egenskapen till på följande sätt: Klicka på plustecknet vid verkstypen inom Instans av Verk, söker efter och lägg till Ämne. 

Klicka på plustecknet intill egenskapen Ämne, sidorutan Lägg till entitet öppnas. Filtrera på den typ av ämnesord du vill länka till (Allmänt ämnesord/Kronologiskt ämnesord/Geografiskt ämnesord). 
Sök efter aktuell term. 
Lägg till term genom att klicka på plustecknet bredvid termen i träfflistan, termen länkas då till verksbeskrivningen i Instans av Verk. Flera termer kan sökas efter/läggas till när sidorutan Lägg till entitet är öppen.
