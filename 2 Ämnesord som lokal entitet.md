## 2 Ämnesord som lokal entitet

Hjälptexten beskriver hur man anger ämnesord i verksbeskrivningen i Instans av Verk i de fall ämnesorden inte finns auktoriserade.

### 2a Ämnesord från system med listkod som länkad entitet
Instruktionen används i de fall man vill ange ämnesord som en lokal entitet från kontrollerade ämnesordslistor vars listkod finns som en länkad enitet, t.ex. **agrovoc**, **kao**, **prvt**, **sfit**, **mesh** m.fl. Vissa ämnesordskonstruktioner från Svenska ämnesord (sao) läggs också in som lokala entiteter, t.ex. sammansatta geografiska ämnesord.

#### 2a-1 Lägga till ett enkelt ämnesord som lokal entitet
Utgår katalogiseringen från en mall finns egenskapen Ämne redan tillagd under Instans av Verk. Utgår katalogiseringen från en beskrivning där Ämne saknas läggs egenskapen till på följande sätt: Klicka på plustecknet vid verkstypen inom Instans av Verk, söker efter och lägg till Ämne.

Klicka på plustecknet intill egenskapen Ämne, sidorutan Lägg till entitet öppnas.  Välj den typ av ämnesord du vill lägga till i rullgardinsmenyn, t.ex. Allmänt ämnesord, i rullgardinsmenyn Skapa lokal entitet.
Klicka på plustecknet vid den tillagda ämnesordstypen, sidorutan Lägg till egenskaper under öppnas. Sök efter och välj Föredragen benämning och Termlista.
Skriv in aktuell term i Föredragen benämning.
Klicka på plustecknet intill Termlista, sidorutan Lägg till entitet öppnas. Sök efter och lägg till listkod.

