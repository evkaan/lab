

## Skapa ny - från fil
Funktionen Skapa ny - från fil är användbar om man t.ex ska skapa ett antal helt nya poster som har en del egenskaper gemensamt och en del egenskaper som är helt olika. Själva arbetsgången blir att man först skapar en egen mallpost som sedan kan användas som utgångspunkt för nya poster.

1. Förbered genom att skapa mallpost
Enklast är att utgå från en befintlig post.
Börja med att kopiera posten (Verktyg -> Kopiera). 
Fyll i den information som är gemensam för alla poster som sedan ska skapas. Lägg till (eller töm) de egenskaper som ska vara med, men där informationen skiljer sig åt mellan posterna.
När mallposten är färdigpreparerad: gå till verktygsmenyn och välj Ladda ner JSON-LD (Inkl. osparade ändringar). Namnge filen 
och välj ok.
Avbryt sedan redigeringen av posten i katalogiseringsverktyget (utan att spara).

2. Skapa ny från fil
Välj Skapa ny - Från fil. 
Klicka på Välj fil och leta fram den förberedda mallposten i utforskaren. Klicka på öppna (alternativt dra in filen till ytan markerad "Släpp din fil här").
Den nya posten öppnas med ifyllda och oifyllda fält (länkade entiteter visas som URI:er men dessa ändras till korrekt etikett vid sparande).

3. Redigera posten efter behov och spara.

Upprepa moment 2 och 3 för att skapa fler poster utifrån samma mall.
