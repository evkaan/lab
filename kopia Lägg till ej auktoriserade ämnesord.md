UNDER ARBETE (Uppdaterad 2018-11-01)

## Lägg till kontrollerade men ej auktoriserade ämnesord

Hjälptexten beskriver hur kontrollerade men ej auktoriserade ämnesord läggs till verksinformationen i Instans av Verk. Det beskrivna tillvägagångssättet gäller olika typer av ämnesord men i hjälptexten används allmänna ämnesord som exempel. Tillvägagångssättet gäller ämnesord från de kontrollerade listorna AGROVOC, kao, prvt m.fl.

### Ämne (subject)

#### Utgå från Instans av Verk
Utgår katalogiseringen från en mall finns egenskapen Ämne redan i mallen inom avsnittet för Instans av Verk. Vid behov av att lägga till egenskapen Ämne: Klicka på plustecknet inom  Instans av Verk, sök efter och lägg till Ämne (subject).

* Klicka på plustecknet intill egenskapen Ämne, sidorutan Lägg till entitet öppnas. Välj typen Allmänt ämnesord i rullgardinsmenyn Skapa lokal entitet.

* Klicka på plustecknet inom den tillagda typen Allmänt ämnesord, sidorutan Lägg till fält under öppnas. Sök efter och välj Föredragen benämning (prefLabel) och Termlista (inScheme).

* Skriv in aktuell term i Föredragen benämning.

* Klicka på plustecknet intill Termlista, sidorutan Lägg till entitet öppnas. Sök efter och lägg till listkod (t.ex. kao). Koden länkas till verksinformationen.

Duplicera och redigera den skapade entiteten för att lägga till fler ämnesord.
