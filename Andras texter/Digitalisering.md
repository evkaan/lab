## Digitalisering

Denna hjälptext beskriver ett antal vanligt förekommande egenskaper vid beskrivning av en digitalisering av ett tryckt material.
Två instanser bör normalt upprättas för de verk ur Librisbibliotekens samlingar som blir föremål för digitalisering, en för originalversionen och en för den digitaliserade versionen.
Generellt gäller att katalogpost över (den tryckta) originalmanifestationen betraktas som den primära, och skall ligga till grund för den katalogpost som upprättas över den digitaliserade manifestationen. I Nya Libris är det inte möjligt att använda originalmanifestationen för kopiering eftersom det inte går att byta instanstyp.
För mer information se här  http://librisbloggen.kb.se/2018/08/24/kopiera-och-redigera-poster/ 

Sök upp en befintlig post av samma instanstyp som den som ska katalogiseras. Välj en post som är katalogiserad så ändamålsenligt som möjligt för era behov.
Det enklaste sättet att söka upp en post är att använda sig av Libris webbsök och via kontrollnummer (BIB-ID) återfinna posten i Libris katalogiseringsgränssnitt. Det är viktigt att postens instanstyp är densamma som den ni ska katalogisera. Alltså Elektronisk, Monografisk resurs. Det syns längst upp till vänster i postens huvud.
Kopiera posten och ändra beskrivningen så att det stämmer överens med materialet.

De fält som behövs i posten anges här http://www.kb.se/katalogisering/Katalogisering/elektroniska-dokument/Digitaliseringar/ 

Vi rekommenderar att länka till den digitaliserade manifestationen. Om Annat bärarformat finns i posten ta bort den befintliga instansen genom att klicka på soptunnan längst till höger vid Instans.Följ sedan anvisningarna i hjälptexterna för monografier under Instans/Annat bärarformat (otherPhysicalFormat = 776) https://libris.kb.se/katalogisering/help/workflow-print-monograph 

Om fältet Tillhörande media inte finns i posten gör följande:
(Tillhörande media/Mediaobjekt (under Skapa lokal entitet)/Offentlig anmärkning/Uri)
Länk till den digitaliserade versionen görs genom att välja Tillhörande media (associatedMedia = 856) under Instans.
Klicka på plustecknet i huvudmenyn till höger och välj Tillhörande media.
Klicka sedan på plustecknet vid Tillhörande media.
Välj Skapa lokal entitet. Fältet Mediaobjekt genereras.
Klicka på plustecknet vid Mediaobjekt och välj Offentlig anmärkning i listan. Skriv in valfri text i fältet, t.ex. Fritt tillgänglig via Kungliga biblioteket.
Klicka igen på plustecknet vid Mediaobjekt och välj Uri i listan. Klistra in relevant länk i fältet.


 
